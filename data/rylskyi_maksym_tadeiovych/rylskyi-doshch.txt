УКРЛІТ.ORG — публічна електронна бібліотека української художньої літератури.


РИЛЬСЬКИЙ МАКСИМ
Дощ 


Благодатний, довгожданий,
Дивним сяйвом осія́нний,
Золотий вечірній гість
Впав бадьоро, свіжо, дзвінко
На закурені будинки
Зголоднілих передмість.
Відкривай гарячі груди,
Мати-земле! Дощ остудить,
Оживить і запліднить,—
І пшеницею, й ячменем,
Буйним повівом зеленим
Білі села звеселить.


Постійна адреса: http://ukrlit.org/rylskyi_maksym_tadeiovych/doshch