УКРЛІТ.ORG — публічна електронна бібліотека української художньої літератури.


СОСЮРА ВОЛОДИМИР
«Це було на острові Цейлоні…» 


* * *

Це було на острові Цейлоні,
де цвітуть веселкові гаї.
Цілував вузькі мої долоні
ватажок із племені Аї.

Обережно брав мене за груди,
заливався з радості плачем…
І тремтіли стріли у отруті
за його похиленим плечем…

А коли на сходи пароплава
я зійшла… О море, о любов!..
Як його не кликала, не звала,
ватажок за мною не пішов.

Це було на острові Цейлоні,
де цвітуть велекові гаї.
Не цілує вже мої долоні
Ватажок із племені Аї.

1931


Постійна адреса: http://ukrlit.org/sosiura_volodymyr_mykolaiovych/tse_bulo_na_ostrovi_tseiloni