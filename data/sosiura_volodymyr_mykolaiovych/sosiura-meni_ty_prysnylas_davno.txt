УКРЛІТ.ORG — публічна електронна бібліотека української художньої літератури.


СОСЮРА ВОЛОДИМИР
«Мені ти приснилась давно…» 


* * *

Мені ти приснилась давно,
ввійшла ти у думи мої.
Я море люблю, бо воно
нагадує очі твої.

Розкрив я до сонця вікно
й дивлюсь крізь проміння рої…
Я небо люблю, бо воно
нагадує очі твої.

І радісні квіти весни,
коли у садах солов’ї,
люблю я фіалки — вони
нагадують очі твої.

1931


Постійна адреса: http://ukrlit.org/sosiura_volodymyr_mykolaiovych/meni_ty_prysnylas_davno