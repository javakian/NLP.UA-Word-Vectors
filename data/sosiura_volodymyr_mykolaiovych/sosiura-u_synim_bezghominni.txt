УКРЛІТ.ORG — публічна електронна бібліотека української художньої літератури.


СОСЮРА ВОЛОДИМИР
«У синім безгомінні…» 


* * *

У синім безгомінні
задуми скрізь печать.
Мелодії осінні
в душі моїй звучать.

А листя веремія
несе свою печаль.
На чорному коні я
в блакитну лину даль.

Кінь жовті трави хрума,
а путь — немов змія.
Цей кінь — моя задума,
цей кінь — журба моя.

1931


Постійна адреса: http://ukrlit.org/sosiura_volodymyr_mykolaiovych/u_synim_bezghominni