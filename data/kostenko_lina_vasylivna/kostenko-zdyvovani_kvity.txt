УКРЛІТ.ORG — публічна електронна бібліотека української художньої літератури.


КОСТЕНКО ЛІНА
Здивовані квіти 


Сю ніч зорі
              чомусь колючі,
Як налякані їжачки.
Сю ніч сойка
              кричала в кручі,
Сю ніч ворон казав:
                       “Апчхи!”

Сю ніч квітка
              питала квітку:
— Що це робиться,
                       поясни?
Тільки вчора
              було ще влітку,
А сьогодні вже —
                       восени!


Постійна адреса: http://ukrlit.org/kostenko_lina_vasylivna/zdyvovani_kvity