УКРЛІТ.ORG — публічна електронна бібліотека української художньої літератури.


БЕН СТЕПАН
Чи не сніг (1926)


Підв’язала осінь китиці червоні,
сіла на коня.
Прощавайте, села!
Блиснули в тумані зіркою підкови,
малиновим дзвоном
розляглась луна.
І, немов той вітер, за гаями-бором
вершник золотий,
чи не сніг у хмарах?
Брязнули морозом ковані остроги —
будуть на Покрову
од зими листи.

1926


Постійна адреса: http://ukrlit.org/ben_stepan/chy_ne_snih