УКРЛІТ.ORG — публічна електронна бібліотека української художньої літератури.


ГЛАЗОВИЙ ПАВЛО
Еволюція 


В зоопарку батька
Запитав хлопчина:
— Чи то правда, що від мавпи
Походить людина?
— Правда,— мовив батько. —
Наука доводить,
Що людина, безперечно,
Від мавпи походить.
— То чому ж ці мавпи
Сильно так відстали?
Чом людьми ще й досі
Справжніми не стали?
Батько вуса гладить,
Весело сміється:
— Таке, синку, й людям
Не всім удається.


Постійна адреса: http://ukrlit.org/hlazovyi_pavlo_prokopovych/evoliutsiia