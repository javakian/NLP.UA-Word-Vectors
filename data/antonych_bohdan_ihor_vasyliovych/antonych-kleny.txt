УКРЛІТ.ORG — публічна електронна бібліотека української художньої літератури.


АНТОНИЧ БОГДАН-ІГОР
Клени 


Схилились два самітні клени,
читаючи весни буквар,
    і знов молюсь землі зеленій
    зелений сам, немов трава.

Оброслий мохом лис учений
поетику для кленів склав.
    Співає день, співають клени,
    лопоче сонячна стріла.


Постійна адреса: http://ukrlit.org/antonych_bohdan_ihor_vasyliovych/kleny