УКРЛІТ.ORG — публічна електронна бібліотека української художньої літератури.


АНТОНИЧ БОГДАН-ІГОР
Літній вечір 


Від спеки місто важко дише,
й чоло його шорстке й червоне
під віялом нічної тиші
поволі стигне і холоне.

Тремке натхнення віддзвеніло,
застигло в мудрій вірша брилі.
Твоє чи не твоє це діло,
ти сам збагнути вже не в силі.

Крізь гамір дня незмінне “завжди”.
Заснеш,
            заснеш без зір, поете,
життя на звуки розмінявши,
мов золото в дрібні монети.


Постійна адреса: http://ukrlit.org/antonych_bohdan_ihor_vasyliovych/litnii_vechir