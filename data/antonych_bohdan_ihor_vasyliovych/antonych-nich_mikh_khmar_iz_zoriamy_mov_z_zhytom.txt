УКРЛІТ.ORG — публічна електронна бібліотека української художньої літератури.


АНТОНИЧ БОГДАН-ІГОР
Ніч («Міх хмар із зорями, мов з житом…») 


Міх хмар із зорями, мов з житом,
бере на плечі ніч і йде.
У круглім місяця кориті
замісить тісто золоте.

Дівки п’яні, мов грім, проходять,
реве із зодіака Бик.
Земля запліднена, і води
у куряві масних музик.


Постійна адреса: http://ukrlit.org/antonych_bohdan_ihor_vasyliovych/nich_mikh_khmar_iz_zoriamy_mov_z_zhytom