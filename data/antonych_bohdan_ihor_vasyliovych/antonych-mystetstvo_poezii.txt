УКРЛІТ.ORG — публічна електронна бібліотека української художньої літератури.


АНТОНИЧ БОГДАН-ІГОР
ARS poetica II, 4 (1932)


Мистецтво поезії II, 4

Захоплений дітвак,
захоплений красою,
один із тих бурлак,
які живуть росою.

Захоплений до краю,
мов барва в рожі згусла.
Нічого більш не маю,
лишень кедрові гусла.

Для Нього хочу грати,
рукою в гусла бити.
Сто струн, мов срібні ґрати,
що ними кедр обвитий.

Час задзвенить у тр’уну,
пригорне Бог мене
і вислужену стр`уну
косою перетне.

Субота, 26 березня 1932


Постійна адреса: http://ukrlit.org/antonych_bohdan_ihor_vasyliovych/mystetstvo_poezii