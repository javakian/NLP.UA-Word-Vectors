УКРЛІТ.ORG — публічна електронна бібліотека української художньої літератури.


ВОРОНЬКО ПЛАТОН
Школа батьків 


Привчав мене батько трудитись до поту,
А мати — любити пісні.
Спасибі вам, рідні, за щиру турботу,
Наука згодилась мені.

Своїми руками копав я траншеї,
Ходив мурувать тракторбуд.
І радий, що з піснею нині моєю
В роботу вливається люд,

Ровесники, друзі мої сивуваті,
Розумні батьки і брати,
Привчайте дітей працювати й співати!
Виховуйте в кожного серце крилате,
Бо їм наше завтра нести.


Постійна адреса: http://ukrlit.org/voronko_platon_mykytovych/shkola_batkiv