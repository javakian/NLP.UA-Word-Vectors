УКРЛІТ.ORG — публічна електронна бібліотека української художньої літератури.


ВОРОНЬКО ПЛАТОН
«Неначе пас на паровій машині…» 


* * *

Неначе пас на паровій машині,
Летить шосе, гойдається в очах.
Зненацька — стоп!..
За трасою в шипшині
Розлігся Час,
Провітрився, прочах
І задрімав.
Наснились дні минулі:
Незаймані степи — безмежна брагодать.
Давно вже одкувалися зозулі,
Лелеки й лебеді у теплий край летять.
0 господи, яка блаженна тиша!..
1 стрепенувсь:
— Хіба поспиш тепер! —
Знов рушив пас, мільйони шин колише,
Несе на барикади НТР.


Джерело: Воронько П. М. Осениця. Ч. І — К.: Радянський письменник, 1983


Постійна адреса: http://ukrlit.org/voronko_platon_mykytovych/nenache_pas_na_parovii_mashyni