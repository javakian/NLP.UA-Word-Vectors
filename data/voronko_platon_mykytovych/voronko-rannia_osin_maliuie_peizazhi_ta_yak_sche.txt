УКРЛІТ.ORG — публічна електронна бібліотека української художньої літератури.


ВОРОНЬКО ПЛАТОН
«Рання осінь малює пейзажі, та як ще…» 


* * *

Рання осінь малює пейзажі, та як ще!
Левітан і Васильківський не змогли б!
Дощ пішов на тиждень — все пропаще.
Із-під барв опалих виліз гриб.
Він м’ясистий, півкілограмовий.
Як йому зрадів беззубий дід!
Ну, а осені у час передзимовий —
Ні з мольбертом в ліс,
Ні на грибний обід.


Я, здається, нині в цій порі.
Хай швидше прилітають снігурі.


Джерело: Воронько П. М. Збірка «Осениця». Ч 2 — К.: Радянський письменник, 1983.


Постійна адреса: http://ukrlit.org/voronko_platon_mykytovych/rannia_osin_maliuie_peizazhi_ta_yak_sche