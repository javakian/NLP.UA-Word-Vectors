УКРЛІТ.ORG — публічна електронна бібліотека української художньої літератури.


РУДАНСЬКИЙ СТЕПАН
На калитку 


Прийшов мужик до крамниці,
Сукно оглядає…
Перекинув штук зо двадцять —
Все не добирає…

Аж заглянув десь кармазин:
«Дай-но, жидку, того!..»
Розвертає, оглядає:
«Се хіба нічого!..»

Виміряє середину:
«А ходи-но, жидку!..
Ото звідси мені, жидку,
Виріж на калитку!»


Постійна адреса: http://ukrlit.org/rudanskyi_stepan_vasyliovych/na_kalytku