УКРЛІТ.ORG — публічна електронна бібліотека української художньої літератури.


РУДАНСЬКИЙ СТЕПАН
Що кого болить 


Плачуть діти коло тіла!
«Мати ж наша, мати!
А хто ж тепер нас без тебе
Буде годувати?

Хто нас буде голубити,
Доглядати вдома?»
Мужик стоїть, підіперся,
Хлипає, сірома!..

«З ким же татко будуть спати?..»
Він аж похилився:
«Але ж, але ж, мої дітки!..» —
І слізьми залився…


Постійна адреса: http://ukrlit.org/rudanskyi_stepan_vasyliovych/shcho_koho_bolyt