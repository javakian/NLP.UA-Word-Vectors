УКРЛІТ.ORG — публічна електронна бібліотека української художньої літератури.


РУДАНСЬКИЙ СТЕПАН
Аби душа чиста 


Два злодії опівночі
Костьол обкрадають;
Обшарили всі скарбони,
Святих обдирають.
І забрали, які були,
Гроші під замками.
Далі один на олтарик
Пнеться з постолами.
«Та що ж бо ти, брате, робиш? —
Став другий казати.—
Як-то можна святе місце
Постолом валяти?»
А той каже: «Мовчи, брате!
Ми тут перед богом —
Аби душа чиста була,
Постоли — нічого!»


Постійна адреса: http://ukrlit.org/rudanskyi_stepan_vasyliovych/aby_dusha_chysta