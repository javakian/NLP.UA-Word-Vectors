УКРЛІТ.ORG — публічна електронна бібліотека української художньої літератури.


РУДАНСЬКИЙ СТЕПАН
Чи далеко до Києва 


Питаються якось хлопця
Подорожні люди:
«Чи багато верстов, сину,
До Києва буде?»
«А не знаю, — хлопець каже, —
Було вісімнадцять,
Тепер менше, либонь, стало,
Здається, сімнадцять!»
«Що ж то, сину, за пригода
Така прилучилась?»
«Та пригода не пригода —
Верства повалилась!»


Постійна адреса: http://ukrlit.org/rudanskyi_stepan_vasyliovych/chy_daleko_do_kyieva