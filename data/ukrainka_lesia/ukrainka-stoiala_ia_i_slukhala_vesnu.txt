УКРЛІТ.ORG — публічна електронна бібліотека української художньої літератури.


УКРАЇНКА ЛЕСЯ
«Стояла я і слухала весну…» 


Стояла я і слухала весну,
Весна мені багато говорила,
Співала пісню дзвінку, голосну,
То знов таємно-тихо шепотіла.

Вона мені співала про любов,
Про молодощі, радощі, надії,
Вона мені переспівала знов
Те, що давно мені співали мрії.


Постійна адреса: http://ukrlit.org/ukrainka_lesia/stoiala_ia_i_slukhala_vesnu