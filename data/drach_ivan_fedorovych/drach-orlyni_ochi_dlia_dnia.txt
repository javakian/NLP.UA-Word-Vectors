УКРЛІТ.ORG — публічна електронна бібліотека української художньої літератури.


ДРАЧ ІВАН
Орлині очі — для дня 


Орлині очі — для дня,
Совині очі — для ночі,
Може, це справді бридня,
А може, це очі пророчі,

А може, це очі вождя
Такими повинні бути —
Через приціл всіх жадань
Бачити серце скрути?

Бачити, чути, змогти,
Орлиним зором перетривати,
Допильнувати серце мети,
Совиним зором дочатувати?

Де там світанок ще? Розвидня…
Дурні владу брати охочі…
Орлині очі — для дня…
Совині очі — для ночі…


Постійна адреса: http://ukrlit.org/drach_ivan_fedorovych/orlyni_ochi_dlia_dnia