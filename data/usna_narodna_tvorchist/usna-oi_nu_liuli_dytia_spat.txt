УКРЛІТ.ORG — публічна електронна бібліотека української художньої літератури.


УСНА НАРОДНА
Ой ну, люлі, дитя, спать 


Ой ну, люлі, дитя, спать!
Пішла мати жито жать
Та й вижала три квітки:
Що первую сонливу,
А другую дрімливу,
А третюю щасливу.
Ой щоб воно спало,
Щастя-долю мало
I добрую годину
На малую дитину.
Ой щоб воно спало
I спати хотіло,
Як квіт, червоніло.


Постійна адреса: http://ukrlit.org/usna_narodna_tvorchist/oi_nu_liuli_dytia_spat