УКРЛІТ.ORG — публічна електронна бібліотека української художньої літератури.


ГРІНЧЕНКО БОРИС
Я — раб (1897)


Еге, се так, що за раба
Мене полічено з рабами,
Але я з тих рабів, що в їх
Повік нема ладу з панами.

Я з тих рабів, що єсть у їх
Жадання пута розбивати
І ті будівлі руйнувать,
Що в їх стирчать залізні грати.

Я з тих рабів, що їм на те
Дається рабськеє убрання,
Щоб швидше рабство розвалять,
Одняти в ката панування.

[1897]


Постійна адреса: http://ukrlit.org/hrinchenko_borys_dmytrovych/ya_rab